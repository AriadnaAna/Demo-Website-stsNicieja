<!DOCTYPE html>
<html lang="pl">

<head>
    <meta charset="UTF-8">
    <title>Stanisław Nicieja - Oficjalna Strona </title>
    <meta name="viewport" content="width=device-width, initial-scale=1.0">
    <link href="https://fonts.googleapis.com/css?family=Cookie|Open+Sans:400,700&amp;subset=latin-ext" rel="stylesheet">
    <link rel="stylesheet" href="https://use.fontawesome.com/releases/v5.3.1/css/all.css" integrity="sha384-mzrmE5qonljUremFsqc01SB46JvROS7bZs3IO2EmfFsd15uHvIt+Y8vEf7N7fWAU" crossorigin="anonymous">
    <link rel="stylesheet" href="../StronaStsNiciejaCSS/Mainpage.css">
</head>

<body>
    <header>
        <nav>
            <ul>
                <li><a href="../StronaStsNicejaHTML/MainPage.html" class="name">Stanisław Nicieja</a></li>
                <li><a href="../StronaStsNicejaHTML/Ksiazki.html">Książki</a></li>
                <li><a href="../StronaStsNicejaHTML/Oautorze.html">O autorze</a></li>
                <li><a href="../StronaStsNicejaHTML/Kontakt.html">Kontakt</a></li>
            </ul>
        </nav>
    </header>
    <aside class="mainphoto"></aside>
    <main class="clearfix">
        
        <section class="othersaboutStanislaw">
            <h1> O twórczości prof. Stanisława Niciei:</h1>

            
            <p>Prof. Stanisław Nicieja jest historykiem Kresów dawnej Polski, a raczej dziejopisem duchowości i mitów tego obszaru. Jego metodę badawczą można by porównać do pracy archeologa: zakreśla teren badań, przekopuje go ostrożnie, przesiewa pieczołowicie ziemię, wydobywa szczątki, okruchy przeszłości i mozolnie, lecz z czułością skleja rozbite naczynie, uzupełniając brakujące części wiedzą i doświadczeniem badacza. Wtedy pokazuje je nam: patrzcie, oto przedmiot z okresu kultury polskiej, która panowała na tych terenach przez sześć wieków, zanim nie została stąd wypędzona przez kaprysy historii. Spójrzcie – zdaje się mówić w swoim wielotomowym dziele – takie było tam życie zasiedziałych wielkich rodów i zwykłych rodzin, jednostek wybitnych i przeciętnych, które zrekonstruowałem. Kresowa Atlantyda jest owocem wysokiego profesjonalizmu autora, redaktorki i wydawcy.
            </p>
            <p>Prof. Janusz Majewski – lwowianin, pisarz, scenarzysta, filmowiec, autor m.in. takich filmów o tematyce kresowej, jak: „Lekcja martwego języka”. „C.k. Dezerterzy”, „Lokis”, „Sprawa Gorgonowej”, „Epitafium dla Barbary Radziwiłłówny”.</p>
            <p>
                „Kresowa Atlantyda” autorstwa prof. Stanisława Niciei to zamierzenie imponujące. Z wydanych dotychczas czterech tomów, które przeczytałem z niesłabnącym zainteresowaniem jeden po drugim, wyłania się nie tylko gospodarczy, społeczny, demograficzno-etnograficzny obraz kresowych miast i miasteczek dawnych polskich ziem, lecz nade wszystko ich rola w polskiej kulturze, z czego nie zawsze zdajemy sobie sprawę. W tym obrazie poczesne miejsce zajmują wybitne osobistości, niekiedy pionierzy cywilizacyjnych przedsięwzięć, czy nawet całe rodziny i rody, których losy nierzadko splatają się znacząco w powojenną rzeczywistość aż do czasów nam współczesnych. Słowem, obraz to niezwykle ważny dla polskich dziejów, w tym i tragizmu towarzyszącego tym dziejom.
            </p>
            <p>Wiesław Myśliwski - prozaik, laureat literackiej nagrody Nike za powieści  „Widnokrąg” oraz „Traktat o łuskaniu fasoli”</p>
            <p> Mity, legendy i podania jako źródła historyczne Tomy „Kresowej Atlantydy” czytam z potrójną przyjemnością: po pierwsze z wielką korzyścią poznawczą i z ciekawością, po drugie – z wielką radością, że poświęcił autor wiele trudu, by odtworzyć jakże cenny dla nas „świat zaginiony”, a po trzecie – z osobistą satysfakcją. Ostatnie moje przedwojenne wakacje spędziłem w Zaleszczykach i pamięć o wysokim brzegu Dniestru krzepiła mnie w ciężkich latach następnych!

            </p>
            <p>Prof. Henryk Samsonowicz – historyk, autor m.in. książek Miejsce Polski w Europie, Historia Polski do roku 1795 oraz O „historii prawdziwej”.</p>
            <p>
                Bardzo mocną stroną dzieła Niciei jest ikonografia – w zasadzie same ilustracje z opisami można by wydać jako odrębny album. Profesor przez trzydzieści lat zgromadził unikatowy zbiór zdjęć z albumów rodzinnych, fotografii prasowych, pocztówek, dokumentów i reprodukcji obrazów. Niektóre wzruszają sielskością, inne cieszą oko urodą przedstawianych miejsc, jeszcze inne zadziwiają, jak np. reklamówka błotnych kąpieli borowinowych w Truskawcu z 1903 roku, na której dwie gołe panie pakują się do wanny wypełnionej leczniczym błotkiem. Kresowej literatury ukazuje się dużo, a dominują wspomnienia – zwykle sentymentalne opowieści idealizujące utraconą Arkadię, gdzie ziemia była żyźniejsza, powietrze czystsze, a widoki piękniejsze. W „Kresowej Atlantydzie” nie brak tych klimatów, ale to zupełnie inna książka. Niciei udało się połączyć nostalgiczny ton z wynikami swoich wieloletnich badań naukowych. Z tego mariażu powstała książka będąca kresowym almanachem, encyklopedią, słownikiem biograficznym, historyczną gawędą, przewodnikiem turystycznym, esejem kulturalnym, etnograficznym zbiorem mitów i legend, i w końcu zbiorem anegdot i ciekawostek.

            </p>
            <p>Mirosław Maciorowski („Gazeta Wyborcza”, 29 kwietnia 2012)</p>
        </section>

        <section class="newBooks">
            <h1>Najnowsze publikacje:</h1>

            
            <div class="mainPage clearfix">
                <img src="../img/Tom%2011.jpg" alt="">
                <h3>Kresowa Atlantyda - Historia i mitologia miast kresowych. Tom XI </h3>
                <h3>Pińsk - Dereszewicze - Mołodów - Porzecze - Perkowicze - Międzyrzecz Korecki</h3>
                <p>Dzięki cyklowi „Kresowa Atlantyda” udało się już ocalić od zapomnienia kilka tysięcy ludzi różnych zawodów, kompetencji i talentów, różnego znaczenia i miejsca w narodowych dziejach – tych, którzy tworzyli nieistniejący już świat kresowych sztetli, ukraińskich i białoruskich siół, ormiańskich skupisk oraz polskich miasteczek i przysiółków, dworów i pałaców. Głównym miastem XI tomu „Kresowej Atlantydy” jest Pińsk i wsie rozłożone w międzyrzeczu zasilanym wodami Piny, Prypeci czy Horynia. Wiele uwagi autor poświęca dworom i pałacom, które były własnością znanych polskich rodów: Kieniewiczów (Dereszewicze), Skirmuntów (Mołodów i Porzecze), Wysłouchów (Perkowicze) oraz Steckich (Międzyrzecz Korecki). W tomie znajdziemy ponad 200 zdjęć, a indeks zawiera 1000 nazwisk.</p>
            </div>

            <div class="mainPage clearfix">
                <img src="../img/Tom12.jpg" alt="">
                <h3> Kresowa Atlantyda - Historia i mitologia miast kresowych. Tom XII</h3>

                <h3>Zbaraż - Podhorce - Olesko - Koropiec</h3>
                <p> Miastem wiodącym w XII tomie "Kresowej Atlantydy" jest Zbaraż i legenda związana z jego obroną w czasie wielkiej rebelii kozackiej. Na karty historii Polski i Ukrainy wprowadził go genialny mitotwórca - Henryk Sienkiewicz. Tom ten zawiera też historię słynnych zamków, pałaców i rezydencji kresowych w Podhorcach, Olesku, i Koropcu, które były niegdyś własnością wspaniałych rodów rodów magnackich: Koniecpolskich, Rzewuskich, Sanguszków czy Badeniach. Tom jest znakomicie zilustrowany unikatowymi fotografiami a barwny język narracji, przepleciony anegdotami, czyni z niego lekturę fascynującą i dającą znakkoomity obraz dziejów dawnego podola i Wołynia</p>
            </div>

        </section>
        
    </main>
    <footer>Copyright &copy; 2018 Stanisław Nicieja - strona autorska. Wszelkie prawa zastrzeżone.</footer>
